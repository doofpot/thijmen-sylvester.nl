---
title: Ovoda
date: 2016-06-11 14:13 UTC
tags: hongarije,ovoda
carroussel: ovoda-01.jpg,ovoda-02.jpg
---
En dan is het zover, hij mocht naar een Hongaarse school. De eerste drie dagen hebben we hem met de auto gebracht en daarna werd ons toch dringend verzocht om hem met het busje mee te geven.

Zo soepel als het inschrijven ging, zo lastig is het om sommige andere dingen duidelijk te krijgen.

READMORE
Het busje is dus niet het dorpsbusje, maar de reguliere lijndienst Vasarosbec-Szigetvar. Daar wij het beginpunt zijn, stappen er bij ons dus voor de kleuterschool 3 kinderen in en voor de basisschool nog een paar.

Een van de leidsters gaat mee met ophalen van de kids, dus ze reizen onder begeleiding. De eerste keer met de schoolbus was met name spannend voor moeders, Thijmen vond het ontzettend tof. De kosten ... gratis. 

Wel halen wij Thijmen rond 12.30 op, want hij slaapt niet op school. Hij slaapt op dit moment zowiezo slecht, dus met wallen onder de ogen is hij de laatste twee dagen meegegaan, maar als een echte man: hij staat gewoon 's morgens op. (lees: ...)

Voor ons is het echte vrijheid. Om 07.15 is Thijmen weg en ...

Woensdag kwam de vraag, met enige schaamte van een van de begeleiders, voor een bijdrage voor het eten. Ze eten namelijk warm op school. Wij stimuleren dat, want hij kan beter kliederen onder begeleiding van vreemden, dan bij ons op onze mooie schone kussens...

Er werd dus een bijdrage gevraagd van 400HUF per dag en daarnaast nog een kleine bijdrage voor het schoolreisje van volgende week.

Ik heb het bedrag, naar boven afgerond, maar in een envelop gedaan. Kreeg ik de volgende dag het wisselgeld retour. Ze wilden het niet houden.

Om een lang verhaal kort te maken. Ze eten op school voor circa 1,33 Euro per dag. Hoe hongaren dat betalen weet ik niet; ik weet wel dat ik het een heel goed systeem vind. Ze krijgen "iets hongaars", een muslireep en wat fruit.

Als Nederlander kijk je onder de streep ... Nou, het kost dus circa 16 euro, alles bij elkaar, inclusief het schoolreisje, inclusief meereizen van beide ouders en toegang tot - vermoedelijk - de dierentuin in Pecs.

Nu bedenken hoe we iets leuks voor de onderwijzers en de begeleiders kunnen doen. Want hoe Thijmen is opgevangen is gewoon ontzettend tof.
